Valumasimulaatio-ohjelman rakenne koostuu logiikkapuolesta ja käyttöliittymäpuolesta. Logiikka hoitaa maaston rakentamisen ja veden valuttamisen, sekä valumisen ja sateiden päivittämisen. Logiikka on jaettu Maasto-luokkaan, jonka vastuulla on kaikki maaston käsittely ja Päivittäjä-luokkaan, jonka vastuulla on valutusten ja sateiden ylläpitäminen. 

Maaston "solut" ovat tallessa vain maankorkeus ja vedenkorkeus -matriiseissa sen sijaan että ne olisivat omia olioitaan. Tämä valinta on tietoinen ja tehty ohjelman nopeuttamiseksi.

Käyttöliittymä alkaa Pääohjelma-luokasta, jossa on vain main, joka perustaa yhden käyttöliittymä-olion ja kutsuu sitä swingin kautta.

Käytli-luokka luo valikot ja JPanelin perivän Maastoikkunan. Käytli myös luo Maaston ja Päivittäjän, jotka se antaa parametreina Maastoikkuna-luokalle. Käytli-luokka ei käsittele Maasto tai Päivittäjä-luokkia suoraan, vaan käyttöliittymän actionlistenerit kutsuvat Maastoikkunan metodeja niiden käsittelemiseksi.

Maastoikkuna hoitaa kaiken piirtämisen ja toteuttaa hiiren klikkauksiin ja liikkumiseen liittyvät operaatiot. Maastoikkuna hoitaa samalla myös animoinnin. Maastoikkuna käyttää piirtämiseen Maasto-luokan säilyttämiä tietoja ja päivittämiseen Päivittäjä-luokkaa.

